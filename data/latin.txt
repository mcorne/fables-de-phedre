#Liber I

+-p. 1- (Prologus#R.Fedri Augusti liberti liber fabularum)

*1 Aesopus auctor quam materiam repperit,
-2 hanc ego polivi versibus senariis.
-3 Duplex libelli mos#V.dos est : quod risum movet
-4 et quod prudenti#G.prudentis vitam consilio monet.
-5 Calumniari si quis autem voluerit,
-6 quod arbores loquantur, non tantum ferae,
-7 fictis jocari nos meminerit fabulis.

+I. Lupus et agnus

*1 Ad rivum eundem lupus et agnus venerant
-2 siti conpulsi ; superior stabat lupus
-3 longeque inferior agnus. Tunc fauce improba
-4 latro incitatus jurgii causam intulit.
-5 « Cur#A.Quur, inquit#O.imquit, turbulentam mihi fecisti
-6 aquam bibenti ? » Laniger contra timens :
-7 « Qui possum, quaeso, facere quod quereris#O.queris, lupe ?
-8 A te decurrit ad meos haustus liquor. »
-9 Repulsus ille veritatis viribus :
-10 « Ante hos sex menses, ait, maledixisti mihi. »
-11 Respondit agnus : « Equidem natus non eram. »
-12 « Pater, hercle ! tuus, inquit, maledixit mihi. »
-13 Atque ita correptum -p. 2- lacerat injusta nece.

*14 Haec propter illos scripta est homines fabula
-15 qui fictis causis innocentes opprimunt.

+II. Ranae regem petierunt

*1 Athenae cum florerent aequis legibus,
-2 procax libertas civitatem miscuit
-3 frenumque solvit pristinum licentia.
-4 Hic conspiratis factionum partibus
-5 arcem tyrannus occupat Pisistratus.
-6 Cum tristem servitutem flerent Attici
-7 (non quia crudelis ille, sed quoniam gravis
-8 omnino insuetis onus esset) coepissent queri,
-9 Aesopus talem tum fabellam retulit.

*10 Ranae vagantes liberis paludibus
-11 clamore magno regem petiere ab Jove,
-12 qui dissolutos mores ut compesceret.
-13 Pater deorum risit atque illis dedit
-14 parvum tigillum, missum quod subito vadis#G.vadi
-15 motu sonoque terruit pavidum genus.
-16 Hoc mersum limo cum jaceret diutius,
-17 forte una tacite profert e stagno caput
-18 -p. 3- et explorato rege cunctas evocat.
-19 Illae#A.Ille timore posito certatim adnatant
-20 lignumque super turba petulans insilit.
-21 Quod cum inquinassent omni contumelia,
-22 alium rogantes regem misere ad Jovem,
-23 inutilis quoniam esset qui fuerat datus.
-24 Tum misit illis hydrum, qui dente aspero
-25 corripere coepit singulas. Frustra necem
-26 fugiant#O.fugitant inertes, vocem praecludit metus.
-27 Furtim igitur dant Mercurio mandata ad Jovem
-28 afflictis ut succurrat. Tunc contra deus :
-29 « Quia noluistis vestrum ferre, inquit, bonum,
-30 malum perferte. » « Vos quoque, cives, ait,
-31 hoc sustinete, majus ne veniat malum. »

+III. Gragulus superbus et pavo

*1 Ne gloriari libeat alienis bonis
-2 suoque potius habitu vitam degere,
-3 Aesopus nobis hoc exemplum prodidit.

*4 Tumens inani gragulus superbia
-5 pennas pavoni quae -p. 4- deciderant sustulit
-6 seque exornavit. Deinde contemnens suos,
-7 inmiscuit se pavonum formoso gregi.
-8 Illi impudenti pennas eripiunt avi
-9 fugantque rostris. Male multatus gragulus
-10 redire moerens#A.merens coepit ad proprium genus ;
-11 A quo repulsus tristem sustinuit notam#V.noticiam.
-12 Tum quidam ex illis quos prius despexerat :
-13 « Contentus nostris si fuisses sedibus
-14 et quod natura dederat voluisses pati,
-15 nec illam expertus esses contumeliam,
-16 nec hanc repulsam tua sentiret calamitas. »

+IV. Canis per fluvium carnem ferens

*1 Amittit merito proprium qui alienum adpetit.

*2 Canis per flumen carnem dum ferret natans,
-3 lympharum in speculo vidit simulacrum suum,
-4 aliamque praedam ab alio ferri putans
-5 eripere voluit ; verum decepta aviditas
-6 et quem tenebat ore dimisit cibum
-7 nec quem petebat adeo potuit attingere.

+V. Vacca et capella, ovis et leo

*1 -p. 5- Numquam est fidelis cum potente societas ;
-2 testatur haec fabella propositum meum.

*3 Vacca et capella et patiens ovis injuriae
-4 socii fuere cum leone in saltibus.
-5 Hi cum cepissent#V.coepissent cervum vasti corporis,
-6 sic est locutus, partibus factis, leo :
-7 « Ego primam tollo, nominor quia leo ;
-8 secundam, quia sum fortis, tribuetis mihi ;
-9 tum, quia plus valeo, me sequetur tertia ;
-10 malo adficietur si quis quartam tetigerit. »

*11 Sic totam praedam#A.predam sola improbitas abstulit.

+VI. Ranae ad solem

*1 Vicini furis celebres vidit nuptias
-2 Aesopus et continuo narrare incipit :

*3 Uxorem quondam (sol cum vellet#V.solem velle) ducere,
-4 clamorem ranae#A.rane sustulere ad sidera.
-5 Convicio#V.Cumvitio permotus quaerit Jupiter
-6 causam querelae#O.quaerelae. Quaedam#A.Quedam tum stagni incola :
-7 « Nunc, inquit, omnes unus exurit lacus
-8 cogitque#G.cogetque miseras arida sede emori.
-9 Quidnam futurum est, si crearet liberos ? »

+VII. Vulpis ad personam tragicam

*1 -p. 6- Personam tragicam forte vulpis viderat :
-2 « O quanta species, inquit, cerebrum non habet ! »

*3 Hoc illis dictum est quibus honorem et gloriam
-4 fortuna tribuit, sensum communem abstulit.

+VIII. Lupus et gruis

*1 Qui pretium meriti ab inprobis desiderat,
-2 bis peccat, primum quoniam indignos#V.dignos adjuvat,
-3 inpune abire deinde quia jam non potest.

*4 Os devoratum fauce cum haereret#A.hereret lupi,
-5 magno dolore victus coepit singulos
-6 inlicere pretio#A.precio ut illud extraherent malum.
-7 Tandem persuasa est jurejurando gruis,
-8 gulaeque#A.guleque credens colli longitudinem,
-9 periculosam fecit medicinam lupo.
-10 Pro quo cum pactum#V.factu flagitaret praemium#A.premium :
-11 « Ingrata es, inquit, (quae ore#S.ore quae) caput
-12 incolome abstuleris et mercedem postulas. »

+IX. Passer ad leporem consiliator

*1 Sibi non cavere et aliis consilium dare
-2 stultum esse paucis ostendamus versibus.

*3 Oppressum ab aquila, fletus edentem#V.sedens graves
-4 leporem -p. 7- objurgabat passer : « Ubi pernicitas
-5 nota, inquit, illa est ? Quid ita cessarunt pedes ? »
-6 Dum loquitur, ipsum accipiter necopinum rapit
-7 questuque vano clamitantem interficit.
-8 Lepus semianimus mortis in solacio :
-9 « Qui modo securus nostra inridebas mala,
-10 simili querela fata deploras tua. »

+X. Lupus et vulpis judice simio

*1 Quicumque turpi fraude semel innotuit,
-2 etiamsi verum dicit, amittit fidem.
-3 Hoc adtestatur brevis Aesopi fabula.

*4 Lupus arguebat vulpem furti#V.forti crimine ;
-5 negabat illa se esse culpae proximam.
-6 Tunc judex inter illos sedit simius.
-7 Uterque causam cum perorassent suam,
-8 dixisse fertur simius sententiam :
-9 « Tu non videris perdidisse quod petis ;
-10 Te credo subripuisse quod pulchre negas. »

+XI. Asinus et leo venantes

*1 Virtutis expers verbis jactans gloriam
-2 ignotos fallit, notis est derisui.

*3 Venari asello comite cum vellet leo,
-4 contexit illum frutice et -p. 8- admonuit simul
-5 ut insueta voce terreret feras,
-6 fugientes ipse ut exciperet. Hic auritulus#V.auriculas
-7 clamorem subito tollit totis viribus
-8 novoque turbat bestias miraculo.
-9 Quae#A.Que dum paventes exitus notos petunt,
-10 leonis adfliguntur#V.adficiuntur horrendo impetu.
-11 Qui postquam caede fessus, asinum evocat
-12 jubetque vocem premere. Tunc ille insolens :
-13 « Qualis tibi videtur opera vocis meae ?
-14 — Insignis, inquit, sic ut, nisi nossem tuum
-15 animum genusque, simili fugissem in metu. »

+XII. Cervus ad fontem

*1 Laudatis utiliora quae contemseris
-2 saepe#A.sepe inveniri haec exerit#V.erit narratio.

*3 Ad fontem cervus cum bibisset restitit
-4 et in liquore vidit effigiem suam.
-5 Ibi dum ramosa mirans laudat cornua
-6 crurumque nimiam tenuitatem vituperat,
-7 venantum subito vocibus conterritus
-8 per campum fugere coepit et cursu levi
-9 canes elusit. Silva tum excepit ferum,
-10 in qua -p. 9- retentis impeditus cornibus
-11 lacerari coepit morsibus saevis#A.sevis canum.
-12 Tunc moriens vocem hanc edidisse dicitur :
-13 « O me infelicem ! qui nunc demum intellego
-14 ut illa mihi quantum#O.quatum profuerint quae despexeram,
-15 et quae#A.que laudaram quantum luctus habuerint. »

+XIII. Vulpis et corvus

*1 Qui se laudari gaudet verbis subdolis
-2 fere dat poenas turpi poenitentia#A.penitentia.

*3 Cum de fenestra corvus raptum caseum
-4 comesse vellet celsa residens arbore,
-5 vulpis hunc vidit, deinde sic coepit loqui :
-6 « O qui tuarum, corve, pennarum est nitor !
-7 Quantum decoris corpore et vultu geris !
-8 Si vocem haberes, nulla prior ales foret. »
-9 At ille stultus dum vult vocem ostendere,
-10 emisit ore caseum, quem celeriter
-11 dolosa vulpis avidis rapuit dentibus.
-12 Tum demum ingemuit corvi deceptus stupor.

*13 Hac re probatur quantum ingenium valet ;
-14 virtute semper praevalet sapientia.

+XIV. Ex sutore medicus

*1 -p. 10- Malus cum sutor inopia deperditus
-2 medicinam ignoto facere coepisset loco
-3 et venditaret falso antidotum#O.anthidotum nomine,
-4 verbosis adquisivit#O.adquesivit sibi famam strophis#O.strofis.
-5 Hic cum jaceret morbo confectus gravi
-6 rex urbis, ejus experiendi gratia
-7 scyphum poposcit : fusa deinde simulans aqua
-8 miscere antidoto#O.anthidoto illius se toxicum,
-9 bibere jussit ipsum, posito praemio#A.premio.
-10 Timore mortis ille tum confessus est
-11 non artis ulla medicum se prudentia,
-12 verum stupore vulgi factum nobilem.
-13 Rex advocata contione haec addidit :
-14 « Quantae#A.Quante putatis esse vos dementiae
-15 qui capita vestra non dubitatis credere
-16 cui calceandos#V.calcandos nemo commisit pedes ? »

*17 Hoc pertinere vere ad illos dixerim
-18 quorum stultitiae quaestus#A.questus inprudentia est.

+XV. Asinus ad senem pastorem

*1 In principatu commutando civium saepius#A.sepius
-2 nihil praeter#A.preter domini mores mutant pauperes.
-3 Id esse verum parva haec fabella indicat.

*4 -p. 11- Asellum in prato timidus pascebat senex.
-5 Is hostium clamore subito territus
-6 suadebat asino fugere, ne possent capi.
-7 At ille lentus : « Quaeso#A.Queso, num binas mihi
-8 clitellas inpositurum victorem putas ? »
-9 Senex negavit. « Ergo quid refert mea
-10 cui serviam, clitellas dum portem meas ? »

+XVI. Ovis, cervus et lupus

*1 Fraudator homines cum avocat sponsore improbo,
-2 non rem expedire, sed mala videre expedit.

*3 Ovem rogabat cervus modium tritici
-4 lupo sponsore. At illa praemetuens dolum :
-5 « Rapere atque#O.atquae abire semper adsuevit lupus,
-6 tuum#V.tum de conspectu fugere veloci impetu,
-7 ubi vos requiram, cum dies advenerit ? »

+XVII. Ovis, canis et lupus

*1 Solent mendaces luere poenas maleficii.

*2 Calumniator ab ove cum peteret canis
-3 quem commendasse#O.cummendasse panem sese contenderet,
-4 lupus citatus testis non unum modo
-5 deberi dixit, verum adfirmavit decem.
-6 Ovis damnata falso testimonio
-7 -p. 12- quod non debebat solvit. Post paucos dies
-8 ovis jacentem in fovea conspexit lupum :
-9 « Haec, inquit, merces fraudis a superis datur. »

+XVIII. Mulier parturiens

*1 Nemo libenter recolit qui laesit#A.lesit locum.

*2 Instante partu mulier peractis mensibus,
-3 humo jacebat flebiles gemitus ciens.
-4 Vir est hortatus corpus lecto reciperet,
-5 onus naturae melius quo deponeret.
-6 « Minime, inquit, illo posse confido loco
-7 malum finiri quo conceptum est initio. »

+XIX. Canis parturiens

*1 Habent insidias hominis#G.homines blanditiae mali :
-2 quas ut vitemus versus subjecti monent.

*3 Canis parturiens cum rogasset alteram
-4 ut fetum in ejus tugurio deponeret,
-5 facile impetravit : deinde reposcenti locum
-6 preces admovit#V.admonuit, tempus exorans breve,
-7 dum firmiores catulos posset ducere.
-8 Hoc quoque consumto flagitare validius
-9 cubile coepit. Illa : « Si mihi et turbae#A.turbe meae
-10 par, -p. 13- inquit, esse potueris, cedam loco. »

+XX. Canes familici

*1 Stultum consilium non modo effectu caret,
-2 sed ad perniciem quoque mortales devocat.

*3 Corium depressum in fluvio viderunt canes.
-4 Id ut comesse extractum possent facilius,
-5 aquam coepere bibere ; sed rupti prius ibi
-6 periere quam quod petierant contingerent.

+XXI. Leo senex, aper, taurus et asinus

*1 Quicumque amisit dignitatem pristinam,
-2 ignavis est etiam jocus in casu gravi.

*3 Defectus annis et desertus viribus
-4 leo cum jaceret spiritum extremum trahens,
-5 aper fulmineis ad eum venit dentibus
-6 et vindicavit ictu veterem injuriam.
-7 Infestis taurus mox confodit cornibus
-8 hostile corpus. Asinus, ut vidit ferum
-9 impune laedi#A.ledi, calcibus frontem extorxit.
-10 At ille expirans : « Fortes indigne tuli
-11 mihi insultare : te, naturae dedecus,
-12 quod ferre certe cogor, bis videor mori. »

+XXII. Mustela et homo

*1 -p. 14- Mustela ab homine prensa cum instantem necem
-2 effugere vellet : « Quaeso, inquit, parce mihi
-3 quae tibi molestis muribus purgo domum. »
-4 Respondit ille : « Facerem, si causa mea
-5 gratum esset ; et dedissem veniam supplici.
-6 Nunc quia laboras ut fruaris reliquiis
-7 quas#G.quae sunt rosuri, simul et ipsos devores(*#R. Hic intellege soricem esse generis masculini),
-8 noli me imputare#V.putare vanum beneficium mihi. »
-9 Atque ita locutus improbam leto dedit.

*10 Hoc in se dictum debent illi agnoscere
-11 quorum privata servit utilitas sibi,
-12 et meritum inane jactant imprudentibus.

+XXIII. Canis fidelis

*1 Repente liberalis stultis gratus est,
-2 verum peritis inritos tendit#V.ostendit dolos.

*3 Nocturnus cum fur panem misisset cani
-4 objecto temptans#O.temtans an cibo posset#G.possit capi :
-5 « Heus ! inquit, linguam vis meam praecludere#A.precludere,
-6 ne latrem pro re domini ? Multum falleris,
-7 namque ista subita me jubet benignitas
-8 vigilare facias ne mea culpa lucrum. »

+XXIV. -p. 15- Rana rupta et bos

*1 Inops potentem dum vult imitari perit.

*2 In prato quondam#O.quodam rana conspexit bovem
-3 et tacta invidia tantae#A.tante magnitudinis
-4 rugosam inflavit pellem ; tum natos suos
-5 interrogavit an bove esset latior.
-6 Illi negarunt. Rursus intendit cutem
-7 majore nisu et simili quaesivit#A.quesivit modo
-8 quis major esset. Illi dixerunt bovem.
-9 Novissime indignata dum vult validius
-10 inflare sese, rupto jacuit corpore.

+XXV. Canes et corcodrilli

*1 Consilia qui dant prava cautis hominibus
-2 et perdunt operam et deridentur turpiter.

*3 Canes currentes bibere in Nilo flumine,
-4 a corcodrillis ne rapiantur, traditum est.
-5 Igitur cum currens bibere coepisset canis,
-6 sic corcodrillus : « Quamlibet lambe otius ;
-7 pota, accede, noli timere sedulo, ait, at
-8 noli vereri, inquit. » At ille : « Facerem, hercule !
-9 Nisi esse scirem carnis te cupidum meae. »

+XXVI. Vulpis et ciconia

*1 -p. 16- Nulli nocendum ; si quis vero laeserit,
-2 multandum simili jure fabella admonet.

*3 Vulpis ad cenam dicitur ciconiam
-4 prior invitasse et illi liquidam in patena
-5 posuisse sorbitionem#G.sorbitione, quam nullo modo
-6 gustare esuriens potuerit ciconia.
-7 Quae#A.que vulpem cum revocasset, intrito cibo
-8 plenam lagonam posuit ; huic rostrum inserens
-9 Satiatur ipsa et torquet convivam fame.
-10 Quae cum lagonae collum frustra lamberet,
-11 peregrinam sic loquutam#G.loquuta volucrem accepimus :
-12 « Sua quisque exempla debet aequo animo pati. »

+XXVII. Canis et thesaurus et vulturius

*1 Haec res avaris esse conveniens potest
-2 et qui humiles nati dici locupletes student.

*3 Humana effodiens ossa thesaurum canis
-4 invenit, et violaverat#G.violat quia Manes deos
-5 injecta est illi divitiarum cupiditas,
-6 poenas ut sanctae#A.sancte religioni penderet.
-7 Itaque aurum dum custodit, oblitus cibi
-8 fame est consumtus ; quem -p. 17- stans vulturius super
-9 fertur locutus : « O canis, merito jaces,
-10 qui concupisti subito regales opes
-11 trivio conceptus et educatus stercore. »

+XXVIII. Vulpis et aquila

*1 Quamvis sublimes debent homines humiles metuere,
-2 vindicta docili quia patet solertiae#G.solertia.

*3 Vulpinos catulos aquila quondam sustulit
-4 nidoque#O.nidoquae posuit pullis, escam ut carperent.
-5 Hanc persecuta mater orare incipit
-6 ne tantum miserae#A.misere luctum importaret sibi.
-7 Contemsit illa, tuta quippe ipso loco.
-8 Vulpis ab ara rapuit ardentem facem
-9 totamque flammis arborem circumdedit,
-10 hosti dolorem damno miscens sanguinis.
-11 Aquila ut periculo#O.pericolo mortis eriperet suos
-12 incolomes natos supplex vulpi tradidit.

+XXIX. Asinus inridens aprum

*1 Plerumque stulti risum dum captant levem,
-2 gravi destringunt alios contumelia
-3 et sibi nocivum concitant periculum.

*4 Asellus apro cum fuisset obvius :
-5 « Salve, inquit, -p. 18- frater. » Ille indignans repudiat
-6 officium et quaerit#A.querit cur sic mentiri velit.
-7 Asinus dimisso pede : « Similem si negas
-8 tibi me esse, certe simile est hoc rostro tuo. »
-9 Aper cum vellet facere generosum impetum,
-10 repressit iram et : « Facilis vindicta est mihi,
-11 sed inquinari nolo ignavo sanguine. »

+XXX. Ranae#A.Rane metuentes taurorum praelia

*1 Humiles laborant ubi potentes dissident.

*2 Rana in palude pugnam taurorum intuens :
-3 « Heu ! quanta nobis instat pernicies ! » ait.
-4 Interrogata ab alia cur hoc diceret,
-5 de principatu cum illi certarent gregis#G.greges
-6 Longeque ab illis degerent vitam boves :
-7 « Est statio#V.ratio separata, inquit, ac diversum genus ;
-8 expulsos regno nemoris qui profugerit,
-9 paludis in secreta veniet latibula
-10 et proculcatas obteret duro pede.
-11 Ita caput ad nostrum furor illorum pertinet. »

+XXXI. Milvus#O.Milvum et columbae

*1 Qui se committit homini tutandum inprobo,
-2 -p. 19- auxilia dum requirit exitium invenit.

*3 Columbae#A.Columbe saepe#A.sepe cum fugissent miluum
-4 et celeritate pennae#A.penne vitassent necem,
-5 consilium raptor vertit ad fallaciam
-6 et genus inerme tali decepit dolo :
-7 « Quare sollicitum potius aevum#A.evum ducitis,
-8 quam regem me creatis juncto foedere,
-9 qui vos ab omni tutas praestem#A.prestem injuria ? »
-10 Illae credentes tradunt#G.tradent sese miluo ;
-11 qui regnum adeptus coepit vesci singulis
-12 et exercere imperium saevis#A.sevis unguibus.
-13 Tunc de reliquis una : « Merito plectimur. »

#Liber II

+Prologus#R.Auctor

*1 Exemplis continetur Aesopi#A.Esopi genus,
-2 nec aliud quicquam per fabellas quaeritur#A.queritur
-3 quam corrigatur error ut mortalium
-4 acuatque sese diligens industria.
-5 Quicumque fuerit ergo narrandi locus,
-6 dum capiat aurem et servet propositum suum,
-7 re commendatur, non auctoris nomine.
-8 Equidem#O.Aequidem omni cura morem servabo -p. 20- senis ;
-9 sed si libuerit aliquid interponere#G.interpone,
-10 dictorum sensus ut delectet varietas,
-11 bonas in partes, lector, accipias velim,
-12 ita, si#V.sic rependet illi brevitas gratiam.
-13 Cujus verbosa ne sit commendatio,
-14 attende cur negare cupidis debeas,
-15 modestis etiam offerre quod non petierint.

+I. Juvencus, leo et praedator

*1 Super juvencum stabat dejectum leo.
-2 Praedator#A.Predator intervenit partem postulans :
-3 « Darem, inquit, nisi soleres per te sumere » ;
-4 et improbum rejecit. Forte innoxius
-5 viator est deductus in eundem locum
-6 feroque viso retulit retro pedem.
-7 Cui placidus ille : « Non est quod#G.quid timeas, ait ;
-8 et, quae debetur pars tuae modestiae,
-9 audacter#O.aucdacter tolle. » Tunc diviso tergore
-10 silvas petivit homini ut accessum daret.

*11 Exemplum egregium prorsus et laudabile ;
-12 verum est aviditas dives et pauper pudor.

+II. Anus diligens juvenem, item puella

*1 -p. 21- A feminis utcumque spoliari viros,
-2 ament amentur, nempe exemplis discimus.

*3 Aetatis mediae#A.medie quemdam#O.quedam mulier non rudis
-4 tegebat#V.tenebat annos celans elegantia
-5 animosque#G.animusque ejusdem pulchra juvenis ceperat#V.coeperat.
-6 Ambae#A.Ambe videri dum volunt illi pares,
-7 capillos homini legere coepere invicem.
-8 Qui se putaret pingi cura mulierum,
-9 calvus repente factus est ; nam funditus
-10 canos puella, nigros anus evellerat.

+III. Aesopus#A.Esopus ad quemdam#G.quedam de successu inproborum

*1 Laceratus quidam morsu vehementis canis
-2 tinctum cruore panem inmisit malefico,
-3 audierat esse quod remedium vulneris.
-4 Tunc sic Aesopus : « Noli coram pluribus
-5 hoc facere canibus, ne nos vivos devorent
-6 cum scierint esse tale culpae praemium. »

*7 Successus inproborum plures allicit#O.allicet.

+IV. Aquila, feles et aper

*1 Aquila in sublimi quercu nidum fecerat ;
-2 feles cavernam nancta in media pepererat ;
-3 sus nemoris cultrix fetum ad imam posuerat.
-4 -p. 22- Tum fortuitum feles contubernium
-5 fraude et scelesta sic evertit malitia.
-6 Ad nidum scandit volucris : « Pernicies, ait,
-7 tibi paratur, forsan et miserae#A.misere mihi ;
-8 nam fodere terram quod vides cotidie
-9 aprum insidiosum, quercum vult evertere,
-10 ut nostram in plano facile progeniem opprimat. »
-11 Terrore effuso et perturbatis sensibus
-12 derepit#O.direpit ad cubile setosae suis.
-13 « Magno, inquit, in periculo sunt nati tui ;
-14 nam simul exieris pastum cum tenero grege,
-15 aquila est parata rapere porcellos tibi. »
-16 Hunc quoque timore postquam complevit locum,
-17 dolosa tuto#V.toto condidit sese cavo.
-18 Inde evagata noctu suspenso pede,
-19 ubi esca sese replevit et prolem suam,
-20 pavorem simulans prospicit toto die.
-21 Ruinam metuens aquila ramis desidet ;
-22 aper rapinam vitans non prodit foras.
-23 Quid multa ? Inedia sunt consumti cum suis
-24 felisque catulis largam praebuerunt#A.prebuerunt dapem.

*25 -p. 23- Quantum homo bilinguis saepe#A.sepe concinnet mali,
-26 documentum habere stulte credulitas potest.

+V. Item Caesar ad atriensem

*1 Est ardalionum quaedam Romae natio,
-2 trepide concursans, occupata (in otio#V.notio),
-3 gratis anhelans, multa agendo nihil agens,
-4 sibi molesta et aliis odiosissima.
-5 Hanc emendare, si tamen possum, volo
-6 vera fabella ; pretium est operae attendere.

*7 Caesar Tiberius cum petens Neapolim
-8 in Miseniensiem#O.Misiniensem villam venisset suam,
-9 quae monte summo posita est Lucilii manu,
-10 prospectat Siculum et perspicit Tuscum mare :
-11 ex alticinctis unus atriensibus,
-12 cui tunica ab umeris linteo Pelusio
-13 erat destricta, cirris dependentibus,
-14 perambulante laeta domino viridia,
-15 alveolo coepit ligneo conspargere
-16 humum aestuantem, jactans officium come :
-17 sed deridetur, inde notis flexibus
-18 praecurrit alium in xistum, sedans pulverem.
-19 -p. 24- Agnoscit hominem (Caesaremque#S.Caesar remque) intellegit
-20 ut putavit esse nescio quid#V.quit boni.
-21 « Heus ! » inquit dominus. Ille enimvero adsilit,
-22 donationis alacer certae#A.certe gaudio.
-23 Tum sic jocata est tanta majestas ducis :
-24 « Non multum egisti et opera nequiquam perit ;
-25 multo majores alapae#A.alape mecum veneunt#V.venerunt. »

+VI. Aquila et cornix

*1 Contra potentes nemo est munitus#V.monitus satis ;
-2 si vero accessit consiliator maleficus,
-3 vis et nequitia quicquid oppugnant ruit.

*4 Aquila in sublime#O.sulime sustulit testudinem.
-5 Quae cum abdidisset cornea corpus domo
-6 nec ullo pacto laedi posset#G.possit condita,
-7 venit per auras cornix et propter volans :
-8 « Opimam sane praedam rapuisti unguibus ;
-9 sed nisi monstraro quid sit faciendum tibi,
-10 gravi nequiquam te lassabit pondere. »
-11 Promissa parte suadet ut scopulum super
-12 altis ab astris duram inlidat corticem,
-13 qua comminuta facile vescatur cibo.
-14 -p. 25- Inducta verbis aquila monitis paruit,
-15 simul et magistrae#A.magistre large divisit dapem.
-16 Sic tuta quae#A.que naturae#A.nature fuerat munere,
-17 impar duabus occidit tristi nece.

+VII. Muli duo et latrones#V.vectores

*1 Muli gravati sarcinis ibant duo ;
-2 unus ferebat fiscos cum pecunia#O.peccunia,
-3 alter tumentes multo saccos hordeo.
-4 Ille onere dives celsa cervice eminens
-5 clarumque collo jactans tintinnabulum,
-6 comes quieto sequitur et placido gradu.
-7 Subito latrones ex insidiis advolant
-8 interque caedem ferro mulum sauciant#V.trucidant,
-9 diripiunt nummos, neclegunt vile hordeum.
-10 Spoliatus igitur casus cum fleret suos :
-11 « Equidem, inquit alter, me contemtum gaudeo ;
-12 nam nil amisi, nec sum laesus#A.lesus vulnere. »

*13 Hoc argumento tuta est hominum tenuitas ;
-14 magnae periculo sunt opes obnoxiae.

+VIII. Cervus ad boves

*1 Cervus nemorosis excitatus latibulis,
-2 ut venatorum fugeret instantem necem,
-3 caeco timore -p. 26- proximam villam petit
-4 et oportuno bovili se condidit.
-5 Hic bos latenti : « Quidnam voluisti tibi,
-6 infelix, ultro qui ad necem cucurreris
-7 hominumque tecto spiritum commiseris ? »
-8 At ille supplex : « Vos#S.Bos modo, inquit, parcite ;
-9 occasione rursus erumpam data. »
-10 Spatium diei noctis excipiunt vices.
-11 Frondem bubulcus affert, nec ideo videt.
-12 Eunt subinde et redeunt omnes rustici,
-13 nemo animadvertit ; transit etiam vilicus,
-14 nec ille quicquam sentit. Tum gaudens ferus
-15 bovibus#G.boves quietis#G.quietos agere coepit gratias,
-16 hospitium#O.hospicium adverso quod praestiterint#A.prestiterint tempore.
-17 Respondit unus : « Salvum te cupimus quidem ;
-18 sed ille qui oculos centum habet si venerit,
-19 magno in periclo vita vertetur tua. »
-20 Haec inter ipse dominus a cena redit
-21 et quia corruptos viderat boves nuper,
-22 accedit ad praesepe#A.presepe : « Cur frondis parum est ?
-23 Stramenta desunt ? Tollere haec aranea
-24 -p. 27- quantum est laboris ? » Dum scrutatur singula,
-25 cervi quoque est alta conspicatus cornua ;
-26 quem convocata jubet occidi familia
-27 praedamque#V.praedumque tollit. Haec significat fabula
-28 dominum videre plurimum in rebus suis.

+Epilogus#R.Autor

*1 Aesopo ingentem statuam posuere Attici
-2 servulumque#O.servulumquae collocarunt aeterna in basi,
-3 patere homini scirent ut cuncti viam
-4 nec generi tribui, sed virtuti gloriam.
-5 Quoniam occuparat alter ne primus foret,
-6 nec solus esset studii quod superfuit ;
-7 nec haec#A.hec invidia, verum est aemulatio#A.emulatio.
-8 Quod si labori faverit#G.faveret Latium meo,
-9 plures habebit, quos opponat Graeciae#A.Greciae.
-10 Si livor obtrectare curam voluerit,
-11 non tamen eripiet laudis conscientiam.
-12 Si nostrum studium ad aures pervenit tuas
-13 et arte fictas animus sentit fabulas,
-14 omnem querelam submovet felicitas.
-15 Sin autem doctus illis occurrit labor,
-16 sinistra -p. 28- quos in lucem natura extulit,
-17 nec quicquam possunt nisi meliores carpere,
-18 fatale exitium corde durato feram
-19 donec fortunam criminis pudeat sui.

#Liber III

+(Prologus, #R.*) Phaedrus ad Eutychum

*1 Phaedri libellos legere si desideras,
-2 vaces oportet, Eutyche, a negotiis,
-3 ut liber animus sentiat vim carminis.
-4 « Verum, inquis#S.inquit, tanti non est ingenium tuum
-5 momentum ut horae pereat officiis#G.officii meis#G.mei. »
-6 Non ergo causa est manibus id tangi tuis,
-7 quod occupatis auribus non convenit.
-8 Fortasse dices : « Aliquae venient feriae,
-9 quae me soluto#V.solito pectore ad studium vocent. »
-10 Legesne, quaeso#A.queso, potius viles nenias,
-11 impendas curam quam rei domesticae#A.domestice,
-12 reddas amicis tempora, uxori vaces,
-13 animum relaxes, otium des corpori,
-14 ut adsuetam fortius praestes#A.prestes vicem ?
-15 Mutandum tibi propositum est, ut vitae genus,
-16 intrare si Musarum limen cogitas.
-17 Ego quem Pierio mater enixa est jugo,
-18 in quo tonanti sancta -p. 29- Mnemosyne#O.Nemosyne Jovi
-19 fecunda#V.facunda novies artium peperit chorum,
-20 quamvis in ipsa natus sim paene#A.pene schola
-21 curamque#O.curamquae habendi penitus corde eraserim
-22 et laude invitatus#G.invita in hanc vitam incubuerim,
-23 fastidiosae#A.fastidiose tamen in coetum recipior.
-24 Quid credis illi accidere qui magnas opes
-25 exaggerare quaerit omni vigilia,
-26 docto labori dulce praeponens#A.preponens lucrum ?
-27 Sed jam quodcumque fuerit, ut dixit Sinon
-28 ad regem cum Dardaniae perductus foret,
-29 librum exarabo tertium Aesopi stilo
-30 honori et meritis dedicans illum tuis.
-31 Quem si leges, laetabor ; sin autem minus,
-32 habebunt certe quo se oblectent posteri.

*33 Nunc, fabularum cur sit inventum genus
-34 brevi docebo. Servitus obnoxia,
-35 quia quae volebat non audebat dicere,
-36 affectus proprios in fabellas transtulit
-37 calumniamque (fictis elusit jocis#V.fiet scelus locis it).
-38 Ego illius porro semita feci viam,
-39 et cogitavi plura quam reliquerat
-40 -p. 30- in calamitatem deligens#V.diligens quaedam#A.quedam meam.
-41 Quod si#V.sit accusator alius Sejano foret,
-42 si testis alius, judex alius denique,
-43 dignum faterer esse me tantis malis
-44 nec his dolorem delinirem#O.delenirem remediis.
-45 Suspitione si quis errabit sua
-46 et rapiet ad se quod erit commune omnium,
-47 stulte nudabit#G.nudavit animi conscientiam.
-48 Huic excusatum me velim nihilominus ;
-49 neque enim notare singulos mens est mihi,
-50 verum ipsam vitam et mores hominum ostendere.

*51 Rem me professum dicet forsan aliquis gravem. (Frige fuisse Aesopum).
-52 Si Phryx#O.Phrix Aesopus#A.Esopus potuit, Anacharsis Scytha#G.Scythae
-53 aeternam#A.eternam famam condere ingenio suo,
-54 ego litteratae qui sum propior Graeciae
-55 cur somno inerti deseram patriae decus ?
-56 Threissa cum gens numeret auctores suos
-57 linoque Apollo sit parens, Musa Orpheo,
-58 qui saxa cantu movit et domuit feras
-59 Hebrique#V.Herebique tenuit impetus dulci mora.
-60 Ergo hinc abesto -p. 31- livor#V.libor, ne frustra gemas,
-61 quoniam mihi sollemnis debetur gloria.

*62 Induxi te ad legendum ; sincerum mihi
-63 candore noto reddas judicium peto.

+I. Anus ad amphoram

*1 Anus jacere vidit epotam amphoram,
-2 adhuc Falerna faece#G.faecae et testa nobili
-3 odorem quae jocundum late spargeret.
-4 Hunc postquam totis avida#V.avita traxit naribus :
-5 « O suavis anima ! Qualem te dicam bonam
-6 antehac fuisse, tales cum sint reliquiae ? »

*7 Hunc quo pertineat dicet qui me noverit.

+II. Panthera et pastores

*1 Solet a despectis par referri gratia.

*2 Panthera inprudens olim in foveam decidit.
-3 Videre agrestes ; alii fustes congerunt,
-4 alii onerant saxis ; quidam#V.quidem contra miseriti
-5 periturae quippe, quamvis nemo laederet,
-6 misere panem ut sustineret spiritum.
-7 Nox insecuta est ; abeunt securi domum,
-8 quasi inventuri mortuam (postridie#O.post tridi.
-9 At illa vires ut refecit#G.reficit -p. 32- languidas,
-10 veloci saltu fovea sese liberat
-11 et in cubile concito properat gradu.
-12 Paucis diebus interpositis provolat,
-13 pecus trucidat, ipsos pastores necat,
-14 et cuncta vastans saevit#A.sevit irato impetu.
-15 Tum sibi timentes, qui ferae#A.fere pepercerant
-16 damnum haud recusant ; tantum (pro vita#V.prumta) rogant.
-17 At illa : « Memini qui me saxo petierat,
-18 qui#G.quis panem dederit ; vos timere absistite ;
-19 illis revertor hostis qui me laeserunt#A.leserunt. »

+III. Aesopus et rusticus

*1 Usu peritus hariolo velocior
-2 vulgo causa fertur, sed non dicitur,
-3 notescet quae#A.que nunc primum fabella mea.

*4 Habenti cuidam pecora pepererunt oves
-5 agnos humano capite. Monstro perterritus
-6 ad consulendos#V.consolendos currit maerens#A.merens hariolus.
-7 Hic pertinere ad domini respondet#G.respondit caput
-8 et avertendum victima periculum.
-9 Ille autem adfirmat conjugem esse adulteram
-10 et insitivos significari -p. 33- liberos,
-11 sed expiari posse majore hostia.
-12 Quid multa ? Variis dissident sententiis
-13 hominisque curam cura majore adgravant.
-14 Aesopus ibi#V.sibi stans, naris emunctae senex,
-15 natura numquam verba cui potuit dare :
-16 « Si procurare vis ostentum, rustice,
-17 uxores, inquit, da tuis pastoribus. »

+IV. Lanius et simius

*1 Pendere ad lanium quidam vidit simium
-2 inter reliquas merces atque obsonia ;
-3 quaesivit quidnam saperet. Tum lanius jocans :
-4 « Quale, inquit, caput est, talis praestatur#A.prestatur sapor. »

*5 Ridicule hoc dictum magis quam vere aestimo#A.estimo ;
-6 quando et formosos#G.formosus saepe#A.sepe inveni pessimos
-7 et turpi facie multos cognovi optimos.

+V. Aesopus et petulans

*1 Successus ad perniciem saepe multos devocat.

*2 Aesopo quidam petulans lapidem impegerat.
-3 « Tanto, inquit, melior ! » Assem deinde illi dedit,
-4 sic prosecutus : « Plus non habeo, mehercule !
-5 -p. 34- Sed unde accipere possis monstrabo tibi ;
-6 venit ecce dives et potens ; huic similiter
-7 inpinge lapidem, et dignum accipies praemium. »
-8 Persuasus ille fecit quod monitus fuit ;
-9 sed spes fefellit impudentem audaciam ;
-10 comprehensus namque poenas persolvit cruce.

+VI. Musca et mula

*1 Musca in temone#O.timone sedit et mulam increpans :
-2 « Quam tarda es ! inquit, et non vis citius progredi ?
-3 Vide ne dolone#V.dolose collum conpungam tibi. »
-4 Respondit illa : « Verbis non moveor tuis ;
-5 sed istum timeo sella qui prima sedens
-6 jugum flagello temperat lento meum
-7 et os#V.lora frenis continet spumantibus.
-8 Quapropter aufer frivolam insolentiam ;
-9 nam ubi strigandum#V.tricandum et ubi currendum est scio. »

*10 Hac derideri fabula merito potest
-11 qui sine virtute vanas exercet minas.

+VII. Lupus ad canem

*1 Quam dulcis sit libertas breviter proloquar.

*2 -p. 35- Cani perpasto macie confectus lupus
-3 forte occucurrit#G.occurrit. Dein salutantes invicem
-4 ut restiterunt : « Unde sic, quaeso, nites ?
-5 Aut quo cibo fecisti tantum corporis ?
-6 Ego, qui sum longe fortior, pereo fame. »
-7 Canis simpliciter : « Eadem est condicio tibi,
-8 praestare domino si par officium potes. »
-9 — Quod ? inquit ille. — Custos ut sis liminis,
-10 a furibus tuearis et noctu domum.
-11 — Ego vero sum paratus ; nunc patior nives
-12 imbresque in silvis asperam vitam trahens ;
-13 quanto est facilius mihi sub tecto vivere
-14 et otiosum largo satiari#O.saciari cibo ?
-15 — Veni ergo mecum. » Dum procedunt aspicit
-16 lupus a catena collum detritum canis.
-17 « Unde hoc, amice ? — Nihil est. — Dic quaeso tamen.
-18 — Quia videor acer, alligant me interdiu,
-19 luce ut quiescam et vigilem, nox cum venerit :
-20 crepusculo solutus qua visum est vagor.
-21 Adfertur ultro panis ; de mensa sua
-22 dat ossa dominus ; frusta jactat -p. 36- familia
-23 et, quod fastidit quisque, pulmentarium.
-24 Sic sine labore venter impletur meus.
-25 — Age, si quo est abire animus, est licentia ?
-26 — Non plane est, inquit. — Fruere, quae laudas, canis ;
-27 regnare nolo, liber ut non sim mihi. »

+VIII. Soror ad fratrem

*1 Praecepto monitus saepe te considera.

*2 Habebat quidam filiam turpissimam
-3 idemque insigni et pulchra facie filium.
-4 Hi#S.His speculum in cathedra matris (ut positum#S.suppositum) fuit,#P.;
-5 pueriliter ludentes forte inspexerunt.
-6 Hic se formosum jactat ; illa irascitur
-7 nec gloriantis sustinet fratris jocos,
-8 accipiens, quid enim ? cuncta in contumeliam.
-9 Ergo ad patrem decurrit laesura invicem
-10 magnaque#O.magnaquae invidia criminatur filium
-11 vir natus quod rem feminarum tetigerit.
-12 Amplexus ille utrumque et carpens oscula
-13 dulcemque in ambos caritatem partiens :
-14 « Cotidie, inquit, -p. 37- speculo vos uti volo,
-15 tu formam ne corrumpas nequitiae malis,
-16 tu faciem ut istam moribus vincas bonis. »

+IX. Socrates ad amicos

*1 Vulgare amici nomen, sed rara est fides.

*2 Cum parvas aedes#A.edes sibi fundasset Socrates
-3 (cujus non fugio mortem, si famam adsequar,
-4 et cedo invidiae, dummodo absolvar cinis),
-5 ex#V.est populo sic nescio quis, ut fieri solet :
-6 « Quaeso, tam angustam talis vir ponis domum ?
-7 — Utinam, inquit, veris hanc amicis impleam ! »

+X. Poeta de credere et non credere

*1 Periculosum est credere et non credere.
-2 Utriusque exemplum breviter exponam rei.

*3 Hippolytus#O.Hyppolitus obiit#G.obit, quia novercae creditum est :
-4 Cassandrae quia non creditum, ruit ilium.
-5 Ergo exploranda est veritas multum prius
-6 quam stulta prave judicet sententia.
-7 Sed fabulosam#G.fabulosa ne vetustatem eleves#V.levem,
-8 narrabo tibi memoria quod factum est mea.

*9 Maritus quidam, cum diligeret conjugem
-10 togamque puram jam pararet -p. 38- filio,
-11 seductus in secretum a liberto suo,
-12 sperante heredem (suffici se#V.sufficisse) proximum.
-13 Qui dum de puero multa mentitus foret
-14 et plura de flagitiis#V.flagiciis castae mulieris,
-15 adjecit id quod sentiebat maxime
-16 doliturum amanti, ventitare adulterum
-17 stuproque turpi pollui famam domus.
-18 Incensus ille falso uxoris crimine
-19 simulavit iter ad villam clamque in oppido
-20 subsedit : deinde noctu subito januam
-21 intravit, recta cubiculum uxoris petens,
-22 in quo dormire mater natum jusserat
-23 aetatem#A.etatem adultam servans diligentius.
-24 Dum quaerunt#A.querunt lumen, dum concursant familia,
-25 irae furentis impetum non sustinens
-26 ad lectum accedit, temtat in tenebris caput.
-27 Ut sentit tonsum, gladio pectus transfigit,
-28 nihil (respiciens dum#V.in respiciendum) dolorem vindicet.
-29 Lucerna adlata, simul adspexit filium
-30 sanctamque#O.sanctamquae uxorem dormientem cubiculo
-31 sopita primo quae#A.que nihil -p. 39- somno senserat,
-32 repraesentavit in se poenam facinoris
-33 et ferro incubuit quod credulitas strinxerat.
-34 Accusatores postularunt mulierem
-35 romamque pertraxerunt ad centumviros.
-36 Maligna insontem deprimit suspicio,
-37 quod bona possideat. Stant patroni fortiter
-38 causam tuentes innocentis feminae.

*39 A divo Augusto tunc petiere judices
-40 ut adjuvaret jurisjurandi fidem,
-41 quod ipsos error implicuisset criminis.
-42 Qui postquam tenebras dispulit#V.distulit calumniae
-43 certumque fontem veritatis repperit :
-44 « Luat, inquit, poenas causa libertus mali ;
-45 namque orbam nato simul et privatam viro
-46 miserandam potius quam damnandam existimo.
-47 Quodsi damnanda perscrutatus crimina
-48 paterfamiliae esset, si mendacium
-49 subtiliter limasset, a radicibus
-50 non evertisset scelere funesto domum. »

*51 Nihil spernat auris, nec tamen credat statim,
-52 quandoquidem et -p. 40- illi peccant, quos minime putes,
-53 et qui non peccant, inpugnantur fraudibus.
-54 Hoc ammonere simplices etiam potest,
-55 opinione alterius ne quid#G.quis ponderent#G.ponderet ;
-56 ambitio namque dissidens mortalium
-57 aut gratiae subscribit aut odio suo.
-58 Erit ille notus, quem per te cognoveris.

*59 Haec exsecutus sum propterea pluribus
-60 brevitate nimia quoniam quosdam offendimus.

+XI. Eunuchus ad improbum

*1 Eunuchus litigabat cum quodam inprobo ;
-2 qui#V.cui super obscena dicta et petulans jurgium,
-3 damnum insectatus est amissi corporis.
-4 « En, ait, hoc unum est cur laborem validius,
-5 integritatis testes quia desunt mihi.
-6 Sed quid fortunae, stulte, delictum#V.delectum arguis ?
-7 Id demum est homini turpe, quod meruit pati. »

+XII. Pullus ad margaritam

*1 In sterquilino pullus gallinaceus#O.gallinacius
-2 dum quaerit#A.querit escam margaritam repperit.
-3 « Jaces indigno -p. 41- quanta res, inquit, loco !
-4 Hoc si quis pretii cupidus vidisset tui,
-5 olim redisses ad splendorem maximum.
-6 Ego quod#G.qui te inveni, potior cui multo est cibus,
-7 nec tibi prodesse nec mihi quicquam potes. »

*8 Hoc illis narro qui me non intellegunt.

+XIII. Apes et fuci vespa judice

*1 Apes in alta#V.alia quercu fecerant favos ;
-2 hos fuci inertes esse dicebant suos.
-3 Lis ad forum deducta est vespa judice.
-4 Quae#A.Que genus utrumque nosset cum pulcherrime,
-5 legem duabus hanc proposuit partibus :
-6 « Non inconveniens corpus et par est color,
-7 in dubium plane res ut merito venerit.
-8 Sed ne religio peccet inprudens mea,
-9 alvos accipite et ceris opus infundite,
-10 ut ex sapore mellis et forma favi,
-11 de quibus nunc agitur, auctor horum appareat. »
-12 Fuci recusant, apibus condicio placet.
-13 Tunc illa talem sustulit sententiam :
-14 « Apertum est quis non possit aut quis fecerit.
-15 quapropter -p. 42- apibus fructum restituo suum. »

*16 Hanc praeterissem fabulam silentio,
-17 si pactam fuci non recusassent fidem.

+XIV. De lusu et severitate

*1 Puerorum in turba quidam ludentem Atticus
-2 Aesopum nucibus cum vidisset, restitit
-3 et quasi delerum risit. Quod sensit simul
-4 derisor potius quam deridendus senex,
-5 arcum retensum posuit in media via :
-6 « Heus ! inquit, sapiens expedi quid fecerim. »
-7 Concurrit populus. Ille se torquet diu,
-8 nec quaestionis positae#A.posite causam intellegit.
-9 Novissime succumbit. Tum victor Aesopus :
-10 « Cito rumpes arcum semper si tensum habueris ;
-11 at si laxaris cum voles erit utilis. »

*12 Sic lusus animo debent aliquando dari,
-13 ad cogitandum melior ut redeat tibi.

+XV. Canis ad agnum

*1 Inter capellas agno balanti#V.ballanti canis :
-2 « Stulte, inquit, erras ; non est hic#V.haec mater tua » ;
-3 ovesque segregatas ostendit procul.
-4 « Non illam -p. 43- quaero quae cum libitum est concipit,
-5 deinde portat onus ignotum certis mensibus,
-6 novissime prolapsam effundit sarcinam ;
-7 verum illam quae me nutrit admoto ubere
-8 fraudatque natos lacte, ne desit mihi. »
-9 — Tamen illa est potior quae#A.que te peperit. — Non ita est.
-10 Unde illa scivit niger an albus nascerer ?
-11 Age porro fecisset cum crearer masculus.
-12 Beneficium magnum sane natale dedit,
-13 ut exspectarem#V.spectarem lanium in horas singulas !
-14 Cujus potestas nulla in gignendo#O.gygnendo fuit,
-15 cur hac sit potior, quae jacentis miserita est
-16 dulcemque sponte praestat benivolentiam ?
-17 Facit parentes bonitas, non necessitas. »

*18 His demonstrare voluit auctor versibus
-19 obsistere homines legibus#V.legimus, meritis capi.

+XVI. Cicada et noctua

*1 Humanitati qui se non accommodat
-2 plerumque poenas oppetit superbiae.

*3 Cicada acerbum -p. 44- noctuae convicium
-4 faciebat, solitae victum in tenebris quaerere
-5 cavoque ramo capere somnum interdiu.
-6 Rogata est ut taceret. Multo validius
-7 clamare coepit. Rursus admota prece
-8 accensa magis est. Noctua ut vidit sibi
-9 nullum esse auxilium et verba contemni sua,
-10 hac est adgressa garrulam fallacia#O.fallatia :
-11 « Dormire quia me non sinunt cantus tui,
-12 sonare cithara quos putes Apollinis,
-13 potare est animus nectar, quod Pallas mihi
-14 nuper donavit ; si non fastidis, veni ;
-15 una bibamus. » Illa quae ardebat siti,
-16 simul cognovit vocem laudari suam,
-17 cupide advolavit. Noctua egressa cavo
-18 trepidantem consectata est et laeto#A.leto dedit.
-19 Sic viva quod negarat tribuit mortua.

+XVII. Arbores in deorum tutela

*1 Olim quas vellent esse in tutela sua
-2 divi legerunt arbores ; quercus Jovi
-3 et myrtus#G.myrtos Veneri placuit, Phoebo#O.Poebo laurea,
-4 pinus Cybebae#A.Cybebe, Neptuno, populus celsa Herculi.
-5 Minerva ammirans -p. 45- quare steriles sumerent
-6 interrogavit. Causam dixit Jupiter :
-7 « Honorem#G.Honore fructu#G.fructum ne videamur vendere.
-8 — At, mehercule ! narrabit quod quis voluerit,
-9 oliva nobis propter fructus est gratior. »
-10 Tunc sic deorum, gentium atque hominum sator :
-11 « O nata, merito sapiens dicere omnibus.
-12 Nisi utile est quod facimus, stulta est gloria. »

*13 Nihil agere quod non prosit fabella monet.

+XVIII. Pavo ad Junonem de voce sua

*1 Pavo ad Junonem venit, indigne ferens
-2 cantus luscinii quod sibi non tribuerit ;
-3 illum esse cunctis auribus ammirabilem,
-4 se derideri simul ac vocem miserit.
-5 Tunc consolandi gratia#O.gracia dixit dea :
-6 « Sed forma vincis, vincis magnitudine ;
-7 nitor smaragdi collo praefulget#A.prefulget tuo
-8 pictisque plumis gemmeam caudam explicas.
-9 — Quo mihi, inquit, mutam speciem, si vincor sono ? »
-10 — Fatorum arbitrio partes sunt vobis datae ;
-11 tibi forma, vires aquilae, luscinio -p. 46- melos ;
-12 augurium corvo, laeva#A.leva cornici homina ;
-13 omnesque propriis sunt contentae vocibus. »

*14 Noli adfectare quod tibi non est datum,
-15 delusa ne spes ad querelam recidat.

+XIX. Aesopus respondet garrulo

*1 Aesopus domino solus cum esset familia,
-2 parare cenam jussus est maturius.
-3 Ignem ergo quaerens#A.querens aliquot lustravit domus,
-4 tandemque#O.tandemquae invenit ubi lucernam accenderet.
-5 Tum circumeunti fuerat quod iter longius
-6 effecit brevius, namque recta per forum
-7 coepit redire. Et quidam e#V.est turba garrulus :
-8 « Aesope, medio sole quid tu cum lumine ?
-9 — Hominem, inquit, quaero » et abiit festinans domum.

*10 Hoc si molestus ille ad animum rettulit,
-11 sensit profecto se hominem non visum seni,
-12 intempestive qui occupato adluserit.

#Liber IV

+I. Asinus et galli#V.gallina

*1 -p. 47- Qui natus est infelix non vitam modo
-2 tristem decurrit, verum post obitum quoque
-3 persequitur illum dura fati miseria.

*4 Galli Cybebes circum in#S.* quaestus#A.questus ducere
-5 asinum solebant bajulantem sarcinas.
-6 Is cum labore et plagis esset mortuus,
-7 detracta pelle sibi fecerunt tympana#O.timpana.
-8 Rogati mox a quodam, delicioso
-9 quidnam fecissent, hoc locuti sunt modo :
-10 « Putabat se post mortem securum fore ;
-11 ecce aliae plagae#A.plage congeruntur mortui. »

+II. (Mustela et mures#R.Poeta)

*1 Joculare tibi videtur, et sane leve,
-2 dum nihil habemus majus#V.manu calamo ludimus ;
-3 sed diligenter intuere has nenias ;
-4 quantam (sub illis#V.subtilis) utilitatem repperies !
-5 Non semper ea sunt quae videntur decipit#V.despici
-6 frons prima multos ; rara mens intellegit
-7 quod interiore#V.inferiore condidit cura angulo.
-8 Hoc ne locutus sine mercede existimer,
-9 fabellam adiciam de mustela et muribus.

*10 Mustela cum annis -p. 48- et senecta debilis
-11 mures veloces non valeret adsequi,
-12 involvit se farina et obscuro#V.obcuro loco
-13 abjecit neclegenter. Mus escam putans
-14 adsiluit et compressus occubuit neci.
-15 Alter similiter, deinde perit et tertius.
-16 Aliquod venit saeculis rete territus
-17 qui saepe laqueos et muscipula effugerat ;
-18 proculque insidias cernens hostis callidi :
-19 « Sic valeas, inquit, ut farina es quae jaces. »

+III. De vulpe et uva

*1 Fame coacta vulpes#G.vulpis alta in vinea
-2 uvam adpetebat summis saliens viribus.
-3 Quam tangere ut non potuit, discedens ait :
-4 « Nondum matura est ; nolo acerbam sumere. »

*5 Qui facere quae non possunt verbis elevant,
-6 adscribere hoc debebunt exemplum sibi.

+IV. Equus et aper

*1 Equus sedare solitus quo fuerat sitim,
-2 dum sese aper volutat turbavit vadum.
-3 Hinc orta lis est. Sonipes iratus fero
-4 auxilium -p. 49- petiit#G.petit hominis ; quem dorso levans
-5 rediit#G.redit ad hostem laetus. Jactis hunc telis eques
-6 postquam interfecit, sic locutus traditur :
-7 « Laetor tulisse auxilium me precibus tuis,
-8 nam praedam#A.predam cepi et didici quam sis utilis. »
-9 Atque ita coegit frenos invitum pati.
-10 Tum maestus#A.mestus ille : « Parvae vindictam rei
-11 dum quaero#A.quero demens, servitutem repperi. »

*12 Haec iracundos admonebit fabula
-13 impune potius#O.pocius laedi quam dedi alteri.

+V. (Aesopus interpres testamenti#R.Poeta)

*1 Plus esse in uno saepe quam in turba boni,
-2 narratione posteris tradam brevi.

*3 Quidam decedens tres reliquit filias,
-4 unam formosam et oculis venantem viros,
-5 at alteram lanificam et frugi rusticam,
-6 devotam vino tertiam et turpissimam.
-7 Harum autem matrem fecit heredem senex
-8 sub conditione totam ut fortunam tribus
-9 aequaliter distribuat, sed tali modo :
-10 ni data possideant aut fruantur; -p. 50- tum simul
-11 habere res desierint quas acceperint,
-12 centena matri conferant#G.conferunt setertia.
-13 Athenas rumor implet. Mater sedula
-14 juris peritos consulit ; nemo expedit
-15 quo pacto si non possideant quod fuerit datum,
-16 fructumve capiant ; deinde quae tulerint nihil
-17 quanam ratione conferant pecuniam.
-18 Postquam consumta est temporis longi mora
-19 nec testamenti potuit sensus colligi,
-20 fidem advocavit jure neclecto parens.
-21 Seponit moechae#A.moeche vestem, mundum muliebrem,
-22 lavationem argenteam, eunuchos, glabros ;
-23 lanificae agellos, pecora, villam, operarios,
-24 boves, jumenta et instrumentum rusticum ;
-25 potrici plenam antiquis apothecam#O.apotecam cadis,
-26 domum politam et delicatos hortulos.
-27 Sic destinata dare cum vellet singulis
-28 et adprobaret populus, qui illas noverat,

*29 Aesopus media subito in turba constitit :
-30 « O si -p. 51- maneret condito sensus patri,
-31 quam graviter ferret quod voluntatem suam
-32 interpretari non potuissent Attici ! »
-33 Rogatus deinde solvit errorem omnium :
-34 « Domum et ornamenta cum venustis ortulis
-35 et vina vetera date lanificae rusticae ;
-36 vestem, uniones, pedisequos et cetera
-37 illi adsignate vitam quae luxu trahit ;
-38 agros, buvile et pecora cum pastoribus
-39 donate moechae. Nulla poterit perpeti,
-40 ut moribus quid teneat alienum suis.
-41 Deformis cultum vendet ut vinum paret ;
-42 agros abiciet moecha ut ornatum paret ;
-43 at illa gaudens pecore et lanae dedita,
-44 quacumque summa#G.summae tradet luxuriae#O.luxoriae domum.
-45 Sic nulla possidebit quod fuerit datum,
-46 edictam matri conferent pecuniam
-47 ex#S.et pretio rerum quas vendiderint singulae. »

*48 Ita quod multorum fugit inprudentiam
-49 unius hominis repperit sollertia.

+VI. Pugna murium et mustelarum

*1 -p. 52- Cum victi mures mustelarum exercitu
-2 (historia quorum in tabernis pingitur)
-3 fugerent et artos circum trepidarent cavos,
-4 aegre recepti tamen evaserunt necem.
-5 Duces eorum, qui capitibus cornua
-6 suis ligarant, ut conspicuum in proelio
-7 haberent signum quod sequerentur milites,
-8 haesere in portis suntque capti ab hostibus ;
-9 quos immolatos victor avidis dentibus
-10 capacis alvi mersit tartareo specu.

*11 Quemcumque populum tristis eventus premit,
-12 periclitatur magnitudo principum ;
-13 minuta plebes#G.plebis facili praesidio latet.

+VII. Phaedrus#A.Fedrus

*1 Tu qui, nasute, scripta destringis#V.distringis mea
-2 et hoc jocorum legere fastidis genus,
-3 parva libellum sustine patientia,
-4 severitatem frontis dum placo tuae
-5 et in cothurnis#V.coturnis prodit Aesopus novis.

*6 Utinam nec umquam Pelii#G.Pelei nemoris jugo
-7 pinus bipenni concidisset Thessala,
-8 nec ad professae#A.professe mortis audacem -p. 53- viam
-9 fabricasset Argus opere Palladio ratem,
-10 inhospitalis prima quae Ponti sinus
-11 patefecit in pernitiem Graium et Barbarum !
-12 Namque et superbi luget Aeetae#A.Aetae domus
-13 et regna Peliae scelere#O.scele Medeae jacent,
-14 quae saevum#A.sevum ingenium variis involvens modis
-15 illic per artus fratris explicuit fugam,
-16 hic caede patris Peliadum infecit#V.interfecit manus.

*17 Quid tibi videtur ? « Hoc quoque insulsum est, ait,
-18 falsoque dictum ; longe quia vetustior
-19 Aegaea#O.Aegrea Minos classe perdomuit freta
-20 justoque vindicavit exemplo impetum#V.imperium. »
-21 Quid ergo possum facere tibi, (lector Cato#V.lecte reato),
-22 si nec fabellae#G.fabella te juvant nec fabulae#O.fubulae ?
-23 Noli molestus esse omnino litteris,
-24 majorem exhibeant ne tibi molestiam.

*25 Hoc illis dictum est, si qui stultitiam nausiant,
-26 et ut putentur sapere caelum vituperant.

+VIII. Serpens ad (limam#R.fabrum ferrarium)

*1 Mordaciorem#O.Mordatiorem qui inprobo dente adpetit
-2 -p. 54- hoc argumento se describi sentiat.

*3 In officinam fabri venit vipera.
-4 Haec cum temtaret si qua res esset cibi,
-5 limam momordit. Illa contra contumax :
-6 « Quid me, inquit, stulta, dente captas laedere#A.ledere,
-7 omne asdsuevi ferrum quae conrodere ? »

+IX. (Vulpis et hircus#R.In periculum simul ac venit callidus vulpis et caper)

*1 Homo simul ac venit in magnum periculum,
-2 repperire effugium alterius quaerit malo.

*3 Cum decidisset vulpes#G.vulpis in puteum inscia
-4 et altiore#O.altiorae clauderetur margine,
-5 devenit hircus#O.hyrcus sitiens in eundem locum ;
-6 Simul rogavit esset an dulcis liquor
-7 et copiosus. Illa fraudem moliens :
-8 « Descende, amice ; tanta bonitas est aquae
-9 voluptas ut satiari non possit mea. »
-10 Inmisit se barbatus. Tum vulpicula
-11 evasit puteo nixa celsis cornibus,
-12 hircumque#O.hyrcumque clauso liquit haerentem vado.

+X. De vitiis hominum

*1 Peras imposuit Juppiter nobis duas,
-2 propriis -p. 55- repletam vitiis post tergum dedit,
-3 alienis ante pectus suspendit gravem.

*4 Hac re videre nostra mala non possumus ;
-5 alii simul delinquunt censores sumus.

+XI. Fur (aram compilans#R.et lucerna)

*1 Lucernam fur accendit ex ara Jovis
-2 ipsumque compilavit ad lumen suum.
-3 Onustus qui sacrilegio cum discederet,
-4 repente vocem sanctam misit Religio :
-5 « Malorum quamvis ista fuerint munere
-6 mihique invisa, ut non offendar subripi,
-7 tamen, sceleste, spiritu culpam lues
-8 olim cum adscriptus venerit poenae#G.poena dies.
-9 Sed ne ignis noster facinori praeluceat,
-10 per quem verendos excolit pietas deos,
-11 veto esse tale luminis commercium. »
-12 Itaque hodie nec lucernam de flamma deum
-13 nec de lucerna fas est accendi sacrum.

*14 Quod res contineat hoc argumentum utiles
-15 non explicabit alius quam qui repperit.
-16 Significat primo saepe quos ipse alueris
-17 tibi inveniri maxime contrarios ;
-18 fatorum dicto sed puniri -p. 56- tempore
-19 secundum ostendit scelera, non ira deum.
-20 Novissime interdicit ne cum malefico
-21 usum bonus consociet#O.consotiet ullius rei.

+XII. Malas esse divitias

*1 Opes invisae merito sunt forti viro,
-2 quia dives arca veram laudem intercipit.

*3 Caelo receptus propter virtutem Hercules
-4 cum gratulantes persalutasset deos,
-5 venienti Plutone, qui Fortunae est filius,
-6 avertit oculos. Causam quaesivit pater.
-7 « Odi, inquit, illum, quia malis amicus est
-8 simulque objecto cuncta corrumpit lucro. »

+XIII. De leone regnante

*1 Utilius homini nihil est quam recte loqui,
-2 probanda cunctis est quidem sententia,
-3 sed ad perniciem solet agi sinceritas.

*4 Cum se ferarum regem#G.rege fecisset leo
-5 et aequitatis vellet famam consequi,
-6 a pristina deflexit consuetudine
-7 atque inter illas tenui contentus cibo
-8 sancta incorrupta jura reddebat fide.
-9 -p. 57- Postquam labare#V.lavare coepit#A.copit paenitentia#A.penitentia...

+XIV. Prometheus

*1 A fictione veretri linguam mulieris.
-2 Adfinitatem traxit inde obscenitas.

+XV. Idem Prometheus

*1 Rogavit alter tribadas et molles mares
-2 quae ratio procreasset ? Exposuit senex :

*3 « Idem Prometheus, auctor vulgi fictilis
-4 qui simul offendit ad fortunam frangitur,
-5 naturae partis veste#O.vestae quas celat pudor
-6 cum separatim toto finxisset die
-7 aptare mox ut posset corporibus suis,
-8 ad cenam est invitatus subito a liberto ;
-9 ubi inrigatus multo venas nectare
-10 sero domum est reversus titubanti pede.
-11 Tum semisomno corde et errore ebrio
-12 adplicuit virginale#G.virginali generi masculo
-13 et masculina membra applicuit feminis.
-14 Ita nunc libido pravo fruitur gaudio. »

+XVI. De capreis barbatis

*1 Barbam capellae cum impetrassent ab Jove,
-2 hirci maerentes#A.merentes indignari coeperunt
-3 quod dignitatem feminae#A.femine aequassent suam.
-4 « Sinite, -p. 58- inquit, illas gloria vana frui
-5 et usurpare vestri ornatum muneris,
-6 pares dum non sint vestrae fortitudinis. »

*7 Hoc argumentum monet ut sustineas tibi
-8 habitu esse similes qui sint virtute impares.

+XVII. De fortunis hominum

*1 Cum de fortunis quidam quereretur#V.quaereretur suis,
-2 Aesopus finxit consolandi gratia :

*3 « Vexata saevis navis tempestatibus,
-4 inter vectorum lacrimas et mortis metum
-5 faciem ad serenam subito ut mutatur dies,
-6 ferri secundis tuta coepit flatibus
-7 nimiaque#O.nimiaquae nautas hilaritate extollere. »
-8 Factus periculosis tum gubernator sophus :
-9 « Parce gaudere oportet et sensim queri,
-10 totam aeque#V.quae vitam miscet dolor et gaudium. »

+XVIII. Canes legatos ad Jovem

*1 Canes legatos olim misere ad Jovem
-2 melioris vitae tempus oratum suae#A.sue,
-3 ut sese eriperet hominum contumeliis,
-4 furfuribus sibi consparsum quod panem darent
-5 fimoque turpi maximam -p. 59- explerent famem.
-6 Profecti sunt legati non celeri pede.
-7 Dum naribus scrutantur escam in stercore,
-8 citati non respondent. Vix tandem invenit
-9 Eos Mercurius et turbatos adtrahit.
-10 Tum vero vultum magni ut viderunt Jovis,
-11 totam timentes concacarunt regiam ;
-12 propulsi vero fustibus vadunt foras ;
-13 vetat dimitti magnus illos Juppiter.
-14 Mirati sibi legatos non reverti ;
-15 turpe aestimantes aliquod commissum a suis,
-16 post aliquod tempus alios adscribi jubent.
-17 Rumor legatos superiores prodidit.
-18 Timentes rursus aliquid ne simile accidat,
-19 odore canibus anum sed multo replent.
-20 Mandata, dimittuntur, statim
-21 adeunt rogantes ; aditum continuo impetrant.
-22 Consedit genitor tum deorum maximus
-23 quassatque fulmen ; tremere coepere omnia.
-24 Canes, confusus subito quod fuerat fragor,
-25 repente odorem mixtum#G.mixto cum merdis cacant.
-26 Reclamant omnes -p. 60- vindicandam injuriam.
-27 Sic est locutus ante poenam Juppiter :
-28 « Non est legatos regis non dimittere ;
-29 nec est difficile poenas culpae imponere,
-30 sed hoc feretis pro judicio praemium :
-31 non veto dimitti, verum cruciari fame,
-32 ne ventrem continere non possint suum.
-33 Illi autem qui miserunt vos tam futtiles
-34 numquam carebunt hominis contumelia. »
-35 Ita nunc legatos expectant posteri#G.posteros,
-36 novum venire cum videt, culum olfacit.

+XIX. Serpens, misericordia nociva

*1 Qui fert malis auxilium post tempus#O.tepus dolet.

*2 Gelu rigentem quidam serpentem#A.colubram sustulit
-3 sinuque fovit, contra se ipse misericors ;
-4 namque ut refecta est necuit#V.nocuit hominem protinus.
-5 Hanc alia cum rogaret causam facinoris,
-6 respondit : « Ne quis discat prodesse improbis. »

+XX. Vulpis et draco

*1 Vulpis cubile fodiens dum terram eruit
-2 -p. 61- agitque plures altius cuniculos,
-3 pervenit ad draconis speluncam ultimam,
-4 custodiebat qui thesauros abditos.
-5 Hunc simul aspexit : « Oro ut inprudentiae
-6 des primum veniam ; deinde si pulchre#G.pulchrae vides
-7 quam non conveniens aurum sit vitae meae,
-8 respondeas clementer : quem fructum capis
-9 hoc ex labore, quodve tantum est praemium
-10 ut careas somno et aevum in tenebris exigas ?
-11 — Nullum, inquit ille, verum hoc a summo mihi
-12 Jove adtributum est. — Ergo nec sumis tibi
-13 nec ulli donas quicquam ? — Sic fatis placet. »
-14 — Nolo irascaris libere si dixero :
-15 dis est iratis natus qui est similis tibi. »

*16 Abiturus illuc quo priores abierunt,
-17 quid mente caeca miserum torques spiritum ?
-18 Tibi dico, avare, gaudium heredis tui,
-19 qui ture superos, ipsum te fraudas cibo,
-20 qui tristis audis musicum citharae#A.cithare sonum,
-21 quem tibiarum macerat jocunditas,
-22 obsoniorum pretia#O.praetia -p. 62- cui gemitum exprimunt,
-23 qui dum quadrantes aggeras patrimonio
-24 caelum fatigas sordido perjurio,
-25 qui circumcidis omnem inpensam funeris
-26 (Libitina ne#V.libet inane) quid de tuo faciat lucrum.

+XXI. Phaedrus

*1 Quid judicare cogitet#V.cogitur livor#V.libor modo,
-2 licet dissimulet#O.dissimilet, pulchre#O.pulchrae tamen intellego.
-3 Quicquid putabit esse dignum memoriae#A.memorie,
-4 Aesopi dicet ; si quid minus adriserit,
-5 a me contendet fictum quovis pignore.
-6 Quem volo refelli jam nunc responso meo :
-7 sive hoc ineptum sive laudandum est opus,
-8 invenit ille, nostra perfecit manus.
-9 Sed exsequamur coeptum propositum ordinem.

+XXII. (Naufragium Simonidis#R.De Simonide)

*1 Homo doctus in se semper divitias habet.

*2 Simonides, qui scripsit egregium melos,
-3 quo paupertatem sustineret facilius
-4 circumire coepit urbes Asiae nobiles,
-5 mercede accepta laudem victorum canens.
-6 Hoc genere quaestus#A.questus -p. 63- postquam locuples factus est,
-7 redire#V.vedire in patriam voluit cursu pelagi ;
-8 erat autem natus, ut aiunt, in Cea#O.Schia insula.
-9 Ascendit navem ; quam tempestas horrida
-10 simul et vetustas medio dissolvit mari.
-11 Hi#O.Hii zonas, illi res pretiosas colligunt
-12 subsidium vitae. Quidam curiosior :
-13 « Simonide, tu ex opibus nihil sumis tuis ?
-14 — Mecum, inquit, mea sunt cuncta. » Tunc pauci enatant,
-15 quia plures onere degravati perierant.
-16 Praedones adsunt, rapiunt quod quisque extulit,
-17 nudo relinquunt. Forte Clazomenae#A.Clazomene prope
-18 antiqua#O.natiqua fuit urbs, quam petierunt naufragi.
-19 Hic litterarum quidam studio deditus,
-20 Simonidis qui saepe versus#V.verus legerat
-21 eratque#O.eratquae absentis admirator maximus,
-22 sermone ab ipso cognitum cupidissime
-23 ad se recepit ; veste, nummis, familia
-24 hominem exornavit. Ceteri tabulam suam
-25 porrigunt, rogantes victum ; quos casu -p. 64- obvius
-26 Simonides ut vidit : « Dixi#G.Dixit, inquit, mea
-27 mecum esse cuncta ; vos quod rapuistis perit. »

+XXIII. Mons parturiens

*1 Mons parturibat, gemitus inmanes ciens,
-2 eratque in terris maxima expectatio
-3 quod ille pareret.
-4 At ille murem peperit. Hoc scriptum est tibi,
-5 qui, magna cum minaris, extricas nihil.

+XXIV. Formica et musca

*1 Nihil agere quod non prosit fabella indicat.

*2 Formica et musca contendebant acriter
-3 quae pluris esset. Musca sic coepit prior :
-4 « Conferre#G.Conferri nostris tu potes te laudibus ?
-5 Ubi immolatur, exta praegusto deum ;
-6 moror inter aras, templa perlustro omnia.
-7 In capite regis sedeo cum visum est mihi,
-8 et matronarum casta delibo oscula.
-9 Laboro nihil atque optimis rebus fruor.
-10 Quid horum simile tibi contingit, rustica ? »
-11 — Est gloriosus sane convictus deum,
-12 sed illi qui invitatur, non qui invisus est.
-13 -p. 65- Reges commemoras et matronarum oscula.
-14 Ego granum in hiemem cum studiose congero,
-15 te circa murum pasci video stercore.
-16 Aras frequentas ? nempe abigeris, quo venis.
-17 Nihil laboras ? Ideo, cum opus est, nihil habes.
-18 Super etiam jactas tegere quod debet#G.debes pudor.
-19 Aestate me lacessis ; cum bruma est siles.
-20 Mori contractam cum te cogunt frigora,
-21 me copiosa recipit incolomem domus.
-22 Satis profecto rettudi superbiam. »

*23 Fabella talis hominum discernit notas,
-24 eorum qui se falsis ornant laudibus,
-25 et quorum virtus exhibet solidum decus.

+XXV. (Simonides a diis servatus#R.Poeta)

*1 Quantum valerent inter homines litterae
-2 dixi superius ; quantus nunc illis honos
-3 a superis sit tributus *#S.et tradam memoriae.

*4 Simonides idem ille de quo retuli,
-5 victoris laudem cuidam pyctae#O.pictae ut scriberet,
-6 certo conduxit pretio#O.praetio, secretum petit.
-7 Exigua -p. 66- cum frenaret materia impetum,
-8 usus poetae moris est licentia
-9 atque interposuit gemina Ledae#O.Laede sidera,
-10 auctoritatem similis referens gloriae.
-11 Opus adprobavit ; sed mercedis tertiam
-12 accepit partem. Cum reliquum#V.reliquam posceret :
-13 « Illi, inquit, reddent quorum sunt laudes duae.
-14 Verum ut ne irate te dimissum sentiam,
-15 ad cenam mihi promitte ; cognatos volo
-16 hodie invitare, quorum es in numero mihi. »
-17 Fraudatus quamvis et dolens injuria,
-18 ne male dimissam gratiam corrumperet,
-19 promisit. Rediit hora dicta, recubuit.
-20 Splendebat hilare poculis convivium,
-21 magno apparatu laeta resonabat domus,
-22 repente duo cum juvenes sparsi pulvere,
-23 sudore multo diffluentes corpora,
-24 humanam supra formam, cuidam servulo
-25 mandant ut ad se provocet#G.provocent Simonidem ;
-26 illius interesse, ne faciat moram.
-27 Unum promoverat -p. 67- vix pedem triclinio,
-28 homo perturbatus excitat Simonidem.
-29 Ruina camerae subito oppressit ceteros ;
-30 nec ulli juvenes sunt reperti ad januam.
-31 Ut est vulgatus ordo narratae rei,
-32 omnes scierunt numinum praesentiam
-33 vati dedisse vitam mercedis loco.

+XXVI. (Epilogus, Poeta ad Eutychum#R.Idem poeta) {113, 144 Panckoucke}

*1 Supersunt mihi quae#A.que scribam, sed parco sciens ;
-2 primum esse tibi ne videar molestior,
-3 distringit#V.destringit quem multarum rerum varietas ;
-4 dein si quis eadem forte conari#G.conare velit,
-5 habere ut possit aliquid operis residui ;
-6 quamvis materiae#V.nature tanta abundet copia
-7 labori#G.laboris faber ut desit, non fabro labor.
-8 Brevitati#G.Brevitatis nostrae praemium#V.nimium ut reddas peto
-9 quod es pollicitus ; exhibe vocis fidem.
-10 Nam vita morti propior est cotidie
-11 et hoc minus perveniet#V.veniet ad me muneris
-12 quo plus consumet temporis dilatio.
-13 Si cito rem perages, usus fiet longior ;
-14 fruar diutius, si celerius coepero.
-15 Languentis aevi -p. 68- dum sunt aliquae reliquiae,
-16 auxilio locus est : olim senio debilem
-17 frustra adjuvare bonitas nitetur tua,
-18 cum jam desiderit#V.desideret esse beneficio utilius
-19 et mors vicina flagitabit debitum.
-20 Stultum admovere tibi preces#V.preceps #V.exis.
-21 Proclivis ultro cum sit misericordia,
-22 saepe#A.sepe impetravit veniam confessus reus ;
-23 quanto innocenti justius debet dari ?
-24 Tuae sunt partes ; fuerunt aliorum ;
-25 dein simili gyro venient aliorum vices.
-26 Decerne quod religio, quod patitur fides,
-27 et gratulari me tacere judicio tuo.
-28 Excedit animus quem proposuit terminum ;
-29 sed difficulter continetur spiritus,
-30 integritatis qui sincerae conscius
-31 a noxiorum premitur insolentiis#O.insolentis.
-32 Qui sint requires ; apparebunt tempore.
-33 Ego quondam legi quam puer#G.pueri sententiam
-34 « Palam muttire plebeio piaculum#V.periculum est »,
-35 dum sanitas constabit pulchre meminero#G.memini.

+XXVII. (Prologus, #R.*) Poeta ad Particulonem {135, 148 Panckoucke}

*1 -p. 69- Cum destinassem terminum operis habere,
-2 in hoc ut aliis esset materiae satis,
-3 consilium tacito corde damnavi.
-4 Nam si quis talis etiam est tituli,
-5 quo pacto divinabit#V.damnabit quidnam omiserim
-6 ut illud#G.illum ipsum cupiat#G.cupiam famae tradere,
-7 sua cuique cum sit animi cogitatio
-8 colorque proprius#V.prior ? Ergo non levitas mihi,
-9 sed certa ratio causam scribendi dedit.
-10 Quare, Particulo#V.Particula, quoniam caperis fabulae
-11 (quas Aesopias, non Aesopi, nomino,
-12 quia#V.quasi paucas ille ostendit, ego plures dissero,
-13 usus vetusto genere, sed rebus novis),
-14 quartum libellum dum variae perleges,
-15 hunc obtrectare si volet malignitas,
-16 imitari dum non possit, obtrectet licet.
-17 Mihi parta laus est quod tu, quod similes tui,
-18 vestras in chartas verba transfertis#G.transferetis mea
-19 dignumque longa judicatis memoria.
-20 In litteratum#V.litterarum plausum ire desidero.

+XXVIII. (Invidia#R.Idem poeta) {218 Panckoucke}

*1 Aesopi nomen sicubi interposuero,
-2 cui reddidi#G.reddi jam -p. 70- pridem quicquid debui,
-3 auctoritatis esse scito gratia ;
-4 ut quidam artifices nostro faciunt saeculo#A.saeculo,
-5 qui pretium operibus majus inveniunt, novo
-6 si marmori adscripserunt Praxitelen suo,
-7 detrito Myronem argento. Fabulae#A.Fabule exaudiant
-8 adeo fucatae#V.fugatae. Plus vetustis favet
-9 invidia mordax quam bonis praesentibus#A.presentibus.
-10 Sed jam ad fabellam talis exempli feror.

+XXIX. Demetrius rex et Menander poeta

*1 Demetrius, qui dictus Phalereus,
-2 Athenas occupavit imperio improbo.
-3 Ut mos est vulgi, passim et certatim ruit.
-4 « Feliciter ! » subclamant. Ipsi principes
-5 illam osculantur qua sunt oppressi manum,
-6 tacite gementes tristem fortunae vicem.
-7 Quin etiam resides et sequentes otium,
-8 ni defuisse noceat, repunt#V.repetunt ultimi ;
-9 in quis Menander, nobilis comoediis
-10 quas ipsum ignorans legerat Demetrius
-11 et admiratus fuerat ingenium viri,
-12 unguento delibutus#O.dilibutus, -p. 71- vestitu afluens,
-13 veniebat gressu#G.gresso delicato et languido.
-14 Hunc ubi tyrannus vidit extremo agmine :
-15 « Quisnam cinaedus#A.cinedus ille in conspectu meo
-16 audet venire ? » Responderunt proximi :
-17 « Hic est Menander scriptor. » Mutatus statim...

+XXX. Duo milites et latro

*1 ... Et vindicavit#G.vindicabit sese forti dextera.
-2 Latrone occiso timidus accurrit comes
-3 stringitque gladium, deinde rejecta paenula#A.penula :
-4 « Cedo, inquit, illum ; jam curabo sentiat
-5 quos adtemtarit. » Tunc qui depugnaverat :
-6 « Vellem istis verbis saltem adjuvisses modo ;
-7 constantior fuissem, vera existimans.
-8 Nunc conde ferrum et linguam pariter futilem#G.futile,
-9 ut possis alios ignorantes fallere.
-10 Ego qui sum expertus quantis fugias viribus,
-11 scio quam#V.quid virtuti non sit credendum tuae. »

*12 Illi adsignari debet haec narratio
-13 qui re secunda fortis est, dubia fugax.

+XXXI. Calvus et musca

*1 Calvi momordit musca nudatum caput ;
-2 quam opprimere captans alapam sibi duxit -p. 72- gravem.
-3 Tunc illa inridens : « Punctum volucris parvulae
-4 voluisti morte ulcisci ; quid facies tibi,
-5 injuriae (qui addideris#V.quia dederis) contumeliam ? »
-6 Respondit : « Mecum facile redeo in gratiam,
-7 quia non fuisse mentem laedendi scio.
-8 Sed te contempti#G.contemsi generis animal improbum,
-9 quae delectaris bibere humanum sanguinem,
-10 optem necare vel majore incommodo. »

*11 Hoc argumento veniam dari docet
-12 qui casu peccat quam qui consilio est nocens,
-13 illum esse quamvis dignum poena judico.

+XXXII. (Asinus et verres#R.Asini et porcelli)

*1 Quidam immolasset verrem cum sancto Herculi,
-2 cui#G.qui pro salute votum debebat sua,
-3 asello jussit reliquias poni hordei ;
-4 quas aspernatus ille sic locutus est :
-5 « Libenter tuum prorsus adpeterem cibum,
-6 nisi qui nutritus illo est jugulatus foret. »

*7 Hujus respectu fabulae deterritus
-8 periculosum semper vitavi lucrum.
-9 Sed dicis : « Qui rapuere -p. 73- divitias, habent. »
-10 Numeremus agedum qui deprehensi perierunt :
-11 majorem turbam punitorum repperies.
-12 Paucis temeritas bono est, multis malo.

+XXXIII. Scurra et#R.* rusticus

*1 Pravo favore labi mortales solent,
-2 et pro judicio dum stant erroris sui,
-3 ad paenitendum rebus manifestis agi.

*4 Facturus ludos quidam dives nobilis
-5 proposito cunctos invitavit praemio#A.premio
-6 quam quisque posset ut novitatem ostenderet.
-7 Venere artifices laudis ad certamina ;
-8 quos inter scurra, notus urbano sale,
-9 habere dixit se genus spectaculi
-10 quod in theatro numquam prolatum foret.
-11 Dispersus rumor civitatem concitat.
-12 Paulo ante vacua#G.vacuam turbam deficiunt loca.
-13 In scaena vero postquam solus constitit
-14 sine apparatu, nullis adjutoribus,
-15 silentium ipsa fecit expectatio.
-16 Ille in sinum repente demisit#V.dimisit caput
-17 et sic porcelli vocem est imitatus sua,
-18 verum ut subesse -p. 74- pallio contenderent#G.contenderet
-19 et excuti juberent. Quo facto simul
-20 nihil est repertum, multis onerant lancibus
-21 hominemque plausu prosequuntur maximo.
-22 Hoc vidit fieri rusticus. « Non, mehercule !
-23 Me vincet, inquit, et statim professus est
-24 idem facturum melius se (postridie#V.post tridie).
-25 Fit turba major. Jam favor mentes tenet,
-26 et derisuri#G.derisuros, non spectaturi#G.spectaturos (sedent#V.sit et...).
-27 Uterque prodit. Scurra degrunnit#O.digrunnit prior
-28 Movetque plausus et clamores suscitat.
-29 Tunc simulans sese vestimentis rusticus#G.rusticis
-30 porcellum obtegere (quod faciebat scilicet,
-31 sed, in priore quia nihil compererant, latens),
-32 pervellit aurem vero, quem celaverat,
-33 et cum dolore vocem naturae exprimit.
-34 Adclamat populus scurram#G.scurra multo similius
-35 imitatum et cogit rusticum trudi foras.
-36 At ille profert#G.proferet ipsum porcellum e sino,
-37 turpemque aperto pignore errorem probans :
-38 « En hic declarat quales sitis judices ! »

+XXXIV. (Epilogus, #R.*) Poeta ad Particulonem {160, 216 Panckoucke}

*1 -p. 75- Adhuc supersunt multa quae possim loqui
-2 et copiosa abundat rerum varietas ;
-3 sed temperatae suaves sunt argutiae,
-4 immodicae#G.immodica offendunt. Quare, vir sanctissime,
-5 Particulo, chartis#V.artis nomen victurum meis
-6 latinis dum manebit pretium litteris,
-7 si non ingenium, certe brevitatem adproba,
-8 quae commendari tanto debet justius
-9 quanto poetae sunt molesti validius.

+XXXV. Calvus et quidam pilis defectus

*1 Invenit calvus forte in trivio pectinem.
-2 Accessit alter, aeque defectus pilis.
-3 « Heia ! inquit, (in commune#S.commune) quodcumque est lucri. »
-4 Ostendit ille praedam#A.predam et adjecit simul :
-5 « Superum voluntas favit ; sed fato invido
-6 carbonem, ut aiunt, pro thesauro invenimus. »

*7 Quem spes delusit, huic querelae#A.querele convenit.

+XXXVI. Procax tibicen

*1 Ubi vanus animus aura captus frivola
-2 abripuit#V.arripuit insolentem sibi fiduciam,
-3 facile ad derisum *#S.et stulta levitas ducitur.

*4 Princeps -p. 76- tibicen notior paulo fuit,
-5 operam Bathyllo solitus in scena#O.chena dare.
-6 Is forte ludis, non satis memini quibus,
-7 dum pegma#O.pecma rapitur concidit casu gravi,
-8 Nec (opinans et#V.opia sed) sinistram fregit tibiam,
-9 duas cum dextras maluisset perdere.
-10 Inter manus sublatus et multum gemens
-11 domum refertur. Aliquot menses transeunt#O.transent,
-12 ad sanitatem dum venit curatio.
-13 Ut spectatorum mos est et lepidum genus,
-14 desiderari coepit, cujus flatibus
-15 solebat excitari saltantis vigor.

*16 Erat facturus ludos quidam nobilis.
-17 Et incipiebat princeps (rursum#V.abduci reum) ingredi,
-18 a se reducit pretio precibus, ut tantummodo
-19 ipso ludorum ostenderet sese die.
-20 Qui simul advenit, rumor de tibicine
-21 fremit#G.fremet in theatro. Quidam adfirmant mortuum,
-22 quidam in conspectum proditurum sine mora.
-23 Aulaeo#A.Auleo misso#O.miso, devolutis tonitribus,
-24 dii sunt locuti -p. 77- more translaticio.
-25 Tunc chorus ignotum (modo reducto#V.more ducto) canticum
-26 inposuit, cujus haec fuit sententia :
-27 « Laetare, incolumis Roma, salvo principe. »
-28 In plausus consurrectum est. Jactat basia
-29 tibicen#O.tybicen ; gratulari fautores putat.
-30 Equester ordo stultum errorem intellegit
-31 magnoque risu canticum repeti jubet.
-32 Iteratur illud#O.illyd. Homo meus se in pulpito
-33 totum prosternit. Plaudit inludens eques ;
-34 rogare populus hunc coronam existimat.
-35 Ut vero cuneis notuit res omnibus,
-36 princeps, ligato crure nivea fascia,
-37 niveisque tunicis, niveis etiam calceis,
-38 superbiens (honore#G.honorem vidit) divinae#A.divine domus,
-39 ab universis capite est protrusus foras.

+XXXVII. Tempus

*1 Cursu volucri, pendens in novacula,
-2 calvus comosa fronte, nudo corpore
-3 (quem si occuparis teneas ; elapsum semel
-4 non ipse possit Juppiter reprehendere#O.repraehendere),
-5 occasionem rerum significat -p. 78- brevem.

*6 Effectus impediret ne segnis mora,
-7 finxere antiqui talem effigiem temporis.

+XXXVIII. Taurus et vitulus

*1 Angusto in aditu taurus luctans cornibus,
-2 cum vix intrare posset ad praesepia#A.presepia,
-3 monstrabat vitulus quo se pacto plecteret :
-4 « Tace, inquit, ante hoc novi quam natus es. »

*5 Qui doctiorem emendat sibi dici putet.

+XXXIX. Canis (*#R.et servus) et venator

*1 Adversus omnes fortes et veloces feras
-2 canis dum domino semper fecisset satis,
-3 languere coepit annis ingravantibus#O.ingrabantibus.
-4 Aliquando objectus hispidi pugnae suis,
-5 adripuit aurem, sed cariosis dentibus
-6 praedam dimisit. Hic tunc venator dolens
-7 canem objurgabat. Cui senex contra latrans :
-8 « Non te destituit animus, sed vires meae.
-9 Quod fuimus laudas, jam damnas quod sumus. »

*10 Hoc cur, Philete#O.Filite, scripserim, pulchre#O.pulchrae vides.
